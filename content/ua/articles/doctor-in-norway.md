---
title: Як підтвердити освіту лікаря в Норвегії?
date: 01 Oct 2024
lastmod: 23 Mar 2025
Summary: Загальний шлях підтвердження освіті лікаря в Норвегії для громадян України
draft: false
---

![Linoy](/img/doctor-in-norway/lindoy.webp)
*Lindøy, Norge - Sep 2023*

Підтвердженням вашої медичної освіти займається Міністерство Охорони Здоровʼя Норвегії (Helsedirektoratet).

Перший крок, потрібно впевнитись, що медичний університет, який ви закінчили визнаний організацією World Directory of Medical Schools.

![WDoMS](/img/doctor-in-norway/WDoMS.png)

Якщо все окей, то далі йде подача документів в американську компанію ECFMG EPIC. Вони відправляють запит до вашого університету, для підтвердження того, що ви там дійсно навчались. Після відповіді, вони відправляють звіт до Helsedirektoratet. Це займає приблизно 2 місяці.
Одночасно з EPIC, ви можете відправити документи до Helsedirektoratet. Оскільки там час очікування 11 місяців.

Коли вам затверджують освіту, то ви отримуєте тимчасову ліцензію, яка дозволяє працювати під наглядом іншого лікаря. Вона діє 3 роки. За цей час вам необхідно виконати 3 вимоги:

* Здати [Norskprøven](/articles/norskproven) на рівень B2 усі 4 частини (окрім цього, можливі інші шляхи підтвердження знань мови на B2 рівень)
* Пройти Kurs i nasjonale fag
* Здати [Fagprøven](/articles/fagproven)

Після отримання тимчасової ліцензії, ви маєте право переходу на візу спеціаліста. Для цього необхідний робочий контракт, зі ставкою не меньше, як 80%.

Коли ви виконаєте всі 3 вимоги, ви отримуєте право на проходження LIS1 (Lege i spesialisering). Це як інтернатура у нас, тільки тут вона оплачується та триває 18 місяців: 12 місяців в sykehus (велика лікарня) та 6 місяців в legekontor (офіс лікаря терпевта).

Інтернатура та спеціалізація, яку ви мали в Україні не має ніякого значення, оскільки в Норвегії її не підтверджують.

Перша робота з якої починає більшість лікарів, які приїхали в Норвегію не з країни ЄС/ЄЕЗ це, pleieassistent в sykehjem (дім з догляду за людьми похилого віку) у віддалених комунах (там є найбільший попит на персонал та немає великих вимог). Відкриті вакансії моніторяться на сайті [arbeidsplassen.nav.no](https://arbeidsplassen.nav.no/). Рекомендовано знати мову від рівня B1 для більш-меньш комфортного рівня роботи в sykehjem.

Для подальшого збільшення шансів на отримання місця в LIS1 необхідний досід праці в sykehus. Там, для роботи тим же ассистентом, потрібно добре написане CV, søknadsbrev та практика з проходження інтерв'ю. Плюс, необхідно мати мінімум 2 гарні реферанси з попреднього місця роботи або arbeidspraksis/språkpraksis, вони бажано повинні бути в сфері медицини.

В подальшому досвід праці в sykehus матиме велике значення під час подачі заявки на проходження LIS1.

Якщо необхідна допомога з оформленням документів, консультації з приводу пошуку роботи, питання з приводу роботи системи - з радістю допоможу в телеграмі.

**Корисні посилання:**

[Lege - Utenfor EU/EØS](https://www.helsedirektoratet.no/tema/autorisasjon-og-spesialistutdanning/autorisasjon-og-lisens?path=15-3-2-lege-utenfor-eueos#:~:text=Du%20b%C3%B8r%20legge%20ved%20autorisasjon,om%20type%20stilling%20og%20arbeid.)

[World Directory of Medical Schools](https://search.wdoms.org/)

[EPIC](https://www.ecfmg.org/psv/instructions-norway.html)

[UDI - перехід на візу спеціаліста](https://www.udi.no/skal-soke/arbeidsinnvandring/faglart/?c=ukr)

[Українська спілка лікарів в Норвегії (фейсбук)](https://www.facebook.com/groups/741614834474711) 
